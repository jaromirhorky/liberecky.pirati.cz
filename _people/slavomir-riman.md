---
uid: slavomir.riman
name:     Slavomír Říman  	# běžně používáné jméno
fullname: Ing. Slavomír Říman  	# jméno s tituly etc.
titles:
  before: Ing.
img: people/slavomir-riman.jpg   # 165 x 220
description: Důchodce, editor, publicista            	# kratký popis, max 160 znaků

---

**Slavomír Říman** - černá ovce v široké rodině pedagogů (rodiče, prarodiče, tety, strýčci i bratři - všichni učili!). Po studiích na ČVUT jsem se živil převážně manažerskými funkcemi v telekomunikacích.

Třetinu aktivního života jsem se zabýval tehdy módním prognózováním. S odchodem do důchodu jsem změnil i své působiště - od roku 2000 bydlím v malém, ale společensky velmi aktivním sídle v Českém ráji, kam jsem od r. 1961 jezdil kvůli pískovcovému horolezení.

V důchodu jsem - většinou jako editor, částečně i autorsky - spolupracoval při zrodu řady regionálních publikací.

Jsem členem malé neziskové organizace, která kromě kulturně-společenských akcí působí v obcích poblíž Turnova i v oblasti zapojování občanů do veřejného dění, podporování aktivního přístupu občanů k veřejnému životu a prosazování principů občanské společnosti. V předloňském roce se nám podařilo veřejnou prezentací volebních stran v Turnově zvýšit volební účast při komunálních volbách, a tím kladně ovlivnit složení městského zastupitelstva. Jsem koordinátorem podobné akce ke krajským volbám 2020.
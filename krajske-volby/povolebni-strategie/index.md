---
layout: program-post
title: Povolební strategie pro volby do zastupitelstva Libereckého kraje 2020
---
Povolební strategie slouží jako závazek kandidátů vůči členům a voličům.
Stanoví hranice výkonu jejichmandátu v krajském zastupitelstvu.

__Vypracoval: Zbyněk Miklík__

## Vyjednávací tým
Po uzavření volebních místností bude volební štáb sledovat zveřejňované výsledky voleb a informovat kandidáty, u kterých bude vysoká pravděpodobnost zvolení. Jakmile budou výsledky známy, sejdou se zvolení kandidáti s krajským předsednictvem a zvolí vyjednávací tým.

Vyjednávací tým bude tříčlenný a má výhradní pravomoc a odpovědnost za vedení jednání o koaliční spolupráci na krajské úrovni. Průběh jednání průběžně důvěrně konzultuje se zastupitelským klubem a o vývoji informuje krajské předsednictvo.

Vyjednávací tým určí mluvčího, který bude oprávněn ke komunikaci s médii a veřejností. Ostatní členové vyjednávacího týmu, zastupitelé, kandidáti i členové strany se zdrží vyjádření pro média ohledně činnosti vyjednávacího týmu.

Vyjednávací tým si zvolí předsedu, který je oprávněn k přípravným jednáním ohledně setkání vyjednávacího týmu se zástupci potenciálních koaličních partnerů.

Vyjednávací tým prodiskutuje aktuální strategii jednání. Návrh koaliční smlouvy, který vyjednávací tým dohodne, předloží tým krajskému fóru ke schválení. Vyjednávací tým je povinen v průběhu jednání upozornit ostatní strany jednání na skutečnost, že dohodnutá koaliční smlouva podléhá schválení KF, a do té doby nemůže být závazná. Pokud je návrh koaliční smlouvy s koaličním programem schválen krajským fórem, má znění koaličního programu přednost před původním volebním programem.

## Podmínky pro účast v koalici

Odmítáme koalice s extremistickými stranami a lidmi nekompetentními, s korupční minulostí nebo s možnými střety zájmů a to i na celorepublikové úrovni. V koalici nebude strana či hnutí, které svými projevy popírají nebo ohrožují principy demokratického právního státu, Listinu základních práv a svobod, nesou historické dědictví likvidace demokracie v této zemi, šíří nesnášenlivost, odpor či diskriminaci vůči skupinám lidí tj. zejména KSČM, SPD, DSSS, Trikolora. Koalici neuzavřeme s hnutím ANO.

Ke koaliční spolupráci budeme hledat partnery, kteří ctí principy transparentnosti, participace občanů, potlačování klientelismu a předcházení konfliktu zájmů. V případě, že okolnosti nedovolí sestavit koalici s takovými partnery, budeme pracovat v opozici.

Členem rady nebude osoba odsouzená za zločin nebo trestný čin spáchaný v souvislosti s výkonem veřejné funkce. Není přípustné, aby uvolněný člen zastupitelstva za Piráty zastával další uvolněnou politickou funkci nebo více než jednu další neuvolněnou veřejnou politickou funkci.

Nominanty Pirátů do výborů a komisí určí klub v dohodě s PKS a odborně příslušným krajským programovým týmem.

Nominanti do dozorčích rad organizací s účastí kraje budou vybráni na základě výběrových řízení. 

## Podmínky konstruktivní opoziční práce

Pokud nebudeme součástí koalice, chceme získat taková místa ve výborech a komisích, abychom měli přístup k aktuálním informacím, mohli maximálně prosazovat náš program, případně také zasáhnout při podezření na pochybné aktivity.

Naše opozice bude konstruktivní. Formou připomínek, předkládáním návrhů, prací ve výborech a komisích, zveřejňováním informací a aktivizací občanské veřejnosti nadále budeme usilovat o prosazování našeho programu.

Demokraticky zvolenou radu budeme respektovat a nebudeme se snažit za každou cenu vyvolat její pád, protože je pro nás důležitá stabilita kraje. 

## Pravidla zastupitelského klubu

Klub zastupitelů Pirátů tvoří všichni zvolení zastupitelé na kandidátce České Pirátské strany. Každý pirátský zastupitel se řídí schváleným kodexem, programem a touto strategií. Klub usiluje o maximální možnou míru vnitřního konsenzu a jednotu navenek, tedy i při hlasování na zastupitelstvu.

Klub schvaluje rozdělení funkcí a gescí uvnitř klubu podle odborné kompetence, volí a odvolává svého předsedu a případné místopředsedy a schvaluje svůj jednací řád.

Klub schválí způsob společného plánování priorit, projektového vedení, pravidelného vyhodnocení a zveřejňování dosahovaných výsledků zastupitelů a dalších funkcionářů a požadavky na předjednání návrhů v gesčních týmech.

Nelze-li rozhodnout podle programu či jiných schválených dokumentů, bude klub nebo zástupce ve výboru či komisi konzultovat otázku s odbornými garanty Pirátské strany, KETy (krajské expertní týmy), krajským předsednictvem, krajským fórem nebo konkrétním místním sdružením, vždy dle místní příslušnosti či gesce. Stejně tak se tyto orgány mohou s konkrétní záležitostí obrátit na klub a ten je povinen s nimi věc projednat.

Klub bude usilovat o co nejužší kontakt mezi klubem a stranou. Klub bude pravidelně informovat členskou základnu a krajské fórum o své činnosti a výsledcích. Zápisy z jednání klubu jsou členům a registrovaným příznivcům zpravidla přístupná.

Schválení koaliční smlouvy, stejně tak odstoupení, se projednává a hlasuje jako zásadní návrh. Pirátští zastupitelé se zavazují jednat v duchu dohod a dokumentů, které projednalo a schválilo KF LBK (tj. například volební program, případná koaliční smlouva atd).

---
Tato povolební strategie byla [diskutována](https://forum.pirati.cz/viewtopic.php?f=410&t=53634){:target='blank'} a [schválena hlasováním Krajského fóra](https://helios.pirati.cz/helios/elections/27b4cb7c-fc1b-11ea-8296-00000a2a0114/view){:target='blank'} dne 1. října 2020.

<div class="mt-24 md:mt-36 space-y-4 content-block_nostyle">
  {% include buttons/icon.html href="https://forum.pirati.cz/download/file.php?id=26592" icon="ico--book" cta="Povolební strategie ke stažení (PDF)" class="btn--blue-300 btn--hoveractive btn--fullwidth md:btn--autowidth text-lg" %}
</div>
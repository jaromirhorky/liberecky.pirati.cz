---
date: 2020-08-18
category: blog
tags: pirátský autobus roadshow roadtour srpen 2020
layout: post
title: Pirátský autobus budoucnosti projede Libereckým krajem 19. a 20. srpna 
author: Michal Chalupa
image: posts/2020-08-18-piratsky-autobus-budoucnosti-projede-libereckym-krajem-19-a-20-srpna.jpg
---
Speciální pirátský autobus budoucnosti míří do Libereckého kraje. Kromě představení programu pro krajské a senátní volby a prezentaci krajských kandidátů veřejnosti nabídne autobus také vhled do delší budoucnosti – ať už **VR brýlemi**, **elektrickou jednokolkou** nebo **holografickým projektorem**.

Autobus budoucnosti bude poprvé k vidění ve středu 19. srpna od 8.00 do 10.30 na Masarykově náměstí v Jilemnici. Odtud pak vyráží na dvoudenní pouť po celém kraji. Navštíví Semily, Železný Brod, Tanvald, Chrastavu, Hrádek nad Nisou, Frýdlant v Čechách, Jablonné v Podještědí, Mimoň, Zákupy, Nový Bor a svou jízdu ukončí ve čtvrtek 20. srpna v České Lípě.

> „Chceme lidem zprostředkovat zážitek a ukázat možnou podobu budoucnosti. Kromě volebního programu bude autobus ukazovat i vize odborníků o budoucnosti v řízených oblastech. Lidé, kteří navštíví naše akce, mohou vidět hydroponický systém na pěstování plodin, 3D tiskárnu nebo holografický projektor. Zároveň si mohou vyzkoušet virtuální realitu nebo elektrickou jednokolku. Na své si přijdou i děti, pro které máme připravené technologicky zajímavé hračky,” říká lídr Pirátů do krajských voleb [Zbyněk Miklík](/lide/zbynek-miklik). 

Oba dny mohou občané dorazit na zastávky autobusu a debatovat s představiteli Pirátské strany. Těchto setkání se zúčastní jak jednotliví poslanci, tak krajští či senátní kandidáti.

### Zastávky ve středu 19. srpna

![Zastávky autobusu ve středu 19. srpna](/assets/img/posts/2020-08-18-piratsky-autobus-budoucnosti-projede-libereckym-krajem-19-a-20-srpna_2.png)

**Jilemnice** – Masarykovo náměstí, 8.00–8.30<br/> 
**Semily** – Riegrovo náměstí, 11.00–13.00<br/>
**Železný Brod** – náměstí 3. května, 13.15–14.00<br/>
**Tanvald** – centrální parkoviště u České Spořitelny, 14.30–15.30<br/>
**Chrastava** – náměstí 1. máje, 16.20–16.45<br/> 
**Hrádek nad Nisou** – ul. Liberecká (naproti hotelu Jimmy), 17.15–19.00<br/>

### Zastávky ve čtvrtek 20. srpna

![Zastávky autobusu ve čtvrtek 20. srpna](/assets/img/posts/2020-08-18-piratsky-autobus-budoucnosti-projede-libereckym-krajem-19-a-20-srpna_3.png)

**Frýdlant v Čechách** – Náměstí T.G. Masaryka, 10.00–11.00<br/>
**Jablonné v Podještědí** – ul. Zdislavy z Lemberka (naproti České spořitelně), 11.40–12.40<br/>
**Mimoň** – náměstí 1. máje, 13.00–14.00<br/>
**Zákupy** – náměstí Svobody, 14.15–15.00<br/>
**Nový Bor** - autobusové nádraží, 15.15–16.15<br/>
**Česká Lípa** – náměstí Dr. Edvarda Beneše (mezi OD Andy a Banco), 16.30–19.00<br/>


---
date: 2020-10-06
category: blog
tags: krajská koalice piráti ods slk
layout: post
title: Piráti Libereckého kraje se dohodli na vládnoucí koalici se SLK a ODS
author: Michal Chalupa
image: posts/2020-10-06-pirati-libereckeho-kraje-se-dohodli-na-vladnouci-koalici-se-slk-a-ods.jpg
---
Již po dvou kolech jednání došlo k dohodě o novém vedení Libereckého kraje. Piráti se budou podílet na formování jeho budoucnosti v koalici s vítězným SLK a ODS. Rada kraje bude složena v poměru 5+2+2.

V devítičlenné radě budou mít Piráti dva zástupce, stejně jako ODS. Pět členů rady včetně hejtmana případne Starostům pro Liberecký kraj. Za Piráty bude náměstkem konzultant a školitel veřejných zakázek [Ing. Zbyněk Miklík](/lide/zbynek-miklik) s gescí řízení rezortu ekonomiky, informatiky, správy majetku, investic a veřejných zakázek. 

> “I když se nedohodla námi preferovaná varianta dvou koalice Pirátů a SLK, věřím, že kompromisně vyjednaná podoba široké koalice i připravovaného programu bude prospěšná pro Liberecký kraj,” okomentoval na tiskové konferenci lídr Pirátů v krajských volbách Miklík.

Radním odpovědným za resort životního prostředí a zemědělství bude Pirát [Václav Židek](/lide/vaclav-zidek), který k tomu dodává: “Jsem rád, že jsme se domluvili na této gesci, žiji na venkově a jeho problémy znám z první ruky. Oblast životního prostředí a ekologického zemědělství je pro mne výzvou v dobrém slova smyslu.”

Koaliční smlouvu ještě musí projednat a schválit  členská základna Pirátů Libereckého kraje ve veřejném hlasování.
